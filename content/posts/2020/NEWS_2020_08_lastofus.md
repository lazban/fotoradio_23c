---
title: "fotonews #08: THE LAST OF US"
slug: "news08_thelastofus"
date: 2020-07-01T11:30:03+00:00
# weight: 1 - to pin posts
# aliases: ["/first"]
tags: [""]
categories: ["cronaca"]
author: ""
# author: ["Me", "You"] # multiple authors
showToc: true
TocOpen: false
draft: false
hidemeta: false
comments: false
description: "Parliamo di fotografie partendo da un videogioco: The Last of Us"
disableHLJS: true # to disable highlightjs
disableShare: false
disableHLJS: false
searchHidden: false
cover:
    image: "/images/2020/news08/0 blog.jpg" # image path/url
    alt: "una immagine promozionale di The Last of us di Naughty Dog" # alt text
    caption: "una immagine promozionale di The Last of us di Naughty Dog" # display caption under cover
    relative: false # when using page bundles set this to true
    hidden: false # only hide on current single page

---

In questa puntata delle fotonews parliamo di fotografie prendendo spunto da un videogioco, _The Last of Us_, che propone dei temi forti su come la società potrebbe cambiare.

<!--more-->

Le Fotonews sono su **_Fotoradio - Un podcast che parla di fotografie_**.

{{< spreaker 43629914 dark >}}

Oltre che sul sito di [**Spreaker**](https://links.fotoradio.info/spreaker), puoi ascoltare le Fotonews anche su [**Apple iTunes**](https://links.fotoradio.info/apple), [**Spotify**](https://links.fotoradio.info/spotify), [**Google Podcast**](https://links.fotoradio.info/google) e su molte altre piattaforme elencate [qui](/static_page/listen/).

Se volete lasciare un commento (grazie!), andate nella pagina dei [contatti](/contact/)
<br>


### Youtube

Una rassegna delle foto di cui parliamo nel podcast sono anche su [Youtube](https://youtu.be/v7TdxXglgro).

<br>

## fotonews #08 - THE LAST OF US
- - -

_The last of us_ è un videogioco, sviluppato da Naughty Dog. La seconda parte è uscita a giugno del 2020 in tutto il mondo e rappresenta il _fil rouge_ di questo episodio.
Cominciamo.


### Un videogioco?

I videogiochi non sono solo roba per bambini o bambine, o per gente smidollata che ha tempo da perdere. Ormai _l’industria_ dei videogiochi ha superato quella del cinema e della musica messe insieme, in un giro di milioni e milioni di dollari (e di persone…). I videogiochi sono un mezzo di comunicazione come altri, con un loro linguaggio e con una capacità peculiare nel trasmettere messaggi e idee: il _videogame_ è il mezzo di comunicazione che ha il più alto livello di immedesimazione, di immersività il mezzo che più ci coinvolge nella storia e nelle emozioni che genera.
E nello specifico di _The last of us parte seconda_ questo è più vero che mai.

La serie di _The last of us_ è prodotta da Naughty Dog, una azienda statunitense che da più di 30 anni sviluppa giochi. Tra i suoi successi, _The last of us parte prima_ uscita nel 2013 per Playstation 3 e che ha venduto più di 20 milioni di copie e, appunto, _The last of us parte seconda_ uscita nel 2020 per Playstation 4.
La saga racconta di vicende che avvengono in un futuro prossimo, dove l’umanità reduce da una pandemia, si è pressoché estinta. Restano pochi esseri umani per come li conosciamo oggi (_gli ultimi di noi_, _the last of us_ appunto). Per il resto ci sono zombie, aree tossiche e una natura selvaggia che si è ripresa gli spazi che l’urbanizzazione le aveva tolto.

Ma perché _The last of us_ è così importante? (secondo me).
Il punto è che il videogioco affronta una serie di situazioni e argomenti che mettono il giocatore di fronte a delle emozioni vere ma, di più, le fa vivere. Sequenza dopo sequenza si entra dentro la storia di quel mondo e, letteralmente, se ne vivono le conseguenze emotive, morali e sociali.
Ogni movimento di pad è fatto con la tensione addosso, quanto di più simile ci sia alla realtà nel mondo videoludico.
E le tematiche che il gioco propone sono attualissime e controverse e pongono diversi interrogativi al videogiocatore che non potrà affrontarli con leggerezza. Il grado di immedesimazione è talmente alto che _The last of us parte seconda_ è un'esperienza più che un gioco.

Infatti, per quanto ci sia un livello tecnico altissimo (per grafica e intelligenza artificiale), _The last of us_ è giocabile da chiunque sia per la modularità della difficoltà di gioco ma anche per le sue opzioni di accessibilità.
In questo video, ne parla [Pierpaolo Greco di Multiplayer.it](https://www.youtube.com/watch?v=MsY0EScdbv8).


### ma veniamo alle fotografie

L'idea di questa puntata delle Fotonews di Fotoradio è quello di partire da _The last of us_, entrare dentro alcuni dei temi che propone e vedere come la fotografia li ha interpretati.

Il videogioco ci mostra come la specie umana potrebbe involvere in un contesto ostile e post-pandemico, decimata e senza risorse.
_The last of us_ ci mostra alcuni aspetti.

* **Emarginazione**. Nel gioco, una apocalittica epidemia ha trasformato molti esseri umani in _infetti_. Gli uomini sani si sono quindi ritirati in ghetti e hanno lasciato fuori altri uomini e una natura sempre più ostile.
Nella storia i ghetti non sono mancati e ne vedremo alcuni nelle foto di **Gianni Berengo Gardin** e **Heinrich Jost**.

* **Natura**. Nel futuro ipotetico del gioco, la specie umana si è ritirata e ha abbandonato le città. E la natura ne ha ripreso il possesso. Con le foto di **Daniele Ratti** e **Simon Yeung** vedremo come questo è già successo anche oggi.

* **Famiglia**. Le difficoltà che le persone nel gioco devono fronteggiare, stringono i rapporti con le persone vicine e chiudono ogni spazio agli _altri_ uomini che diventano nemici da uccidere o sfruttare. Una foto di **Elliott Erwitt** ci racconta dell'amore tra madre e figlia.

* **Gruppi paramilitari**. In _The last of us_ la polizie e l'esercito non esistono. Ma esistono gruppi armati organizzati che dettano legge. Questo purtroppo accade anche in Messico come vedremo in una foto di **Alfredo Bosco**

Cominciamo a guardare le foto. Nel podcast o su youtube ne parliamo un po'.


## I Ghetti
- - -


### Gianni Berengo Gardin

Parlando di ghetti, è imprescindibile il lavoro sui **Manicomi** di Gianni Berengo Gardin. Ma essendo molto famoso abbiamo preferito scegliere un altro scatto del fotografo italiano.

**In festa** è un lavoro monumentale che presenta fotografie tra gli anni '50 e il 2000, dal nord al sud d'Italia. E in questo lavoro trovano anche spazio due scatti presi in un campo rom.

{{< figure src="/images/2020/news08/1 firenze93.jpg" caption="⬆︎ Campo Rom Firenze, Gianni Berengo Gardin, 1993</br> ">}}

_In festa_ è anche un volume, a catalogo per Contrasto anche su [Amazon](https://amzn.to/2XfTSaV).


### Heinrch Jost

Heinrich Jost è un soldato nazista di cui racconta un libro di Susie Lindfield, _La luce crudele - fotografia e violenza politica_, edito da Contrasto nel 2013 [link Amazon](https://amzn.to/2ZaeLVO).

{{< figure src="/images/2020/news08/2 jost.jpeg" caption="⬆︎ Donna nel ghetto di Varsavia, Heinrich Jost, 1941</br> ">}}


## Natura
- - -

### Daniele Ratti

Daniele Ratti, fotografo italiano classe 1974, ha portato a Cortona il suo lavoro _Next stop_. Sul sito del [Cortona on the move](https://www.cortonaonthemove.com/exhibit/daniele-ratti/) ci sono alcuni scatti.

Nel suo lavoro Ratti ci mostra come luoghi usualmente affollati sono diventati deserti e come questo ci appaia estraniante (anche grazie a scelte azzeccate dal punto di vista cromatico e dell'illuminazione).

{{< figure src="/images/2020/news08/3 ratti1.jpeg" caption="⬆︎ Daniele Ratti, 2020</br> ">}}

{{< figure src="/images/2020/news08/4 ratti2.jpeg" caption="⬆︎ Daniele Ratti, 2020</br> ">}}

A questo link il [sito personale](https://www.danieleratti.it/) del fotografo.


### Simon Yeung

Simon Yeung non si trova sui libri di storia della fotografia ma su [instagram](https://www.instagram.com/irnmonkey/) e sul suo [sito internet](https://irnmonkey.com/).

Yeung realizza i suoi scatti in luoghi abbandonati, dove l'incuria ha progressivamente distrutto le costruzioni dell'uomo e dove la natura si è ripresa lo spazio disabitato.

{{< figure src="/images/2020/news08/5 yeung1.jpeg" caption="⬆︎ Simon Yeung</br> ">}}

{{< figure src="/images/2020/news08/6 yeung2.jpeg" caption="⬆︎ Simon Yeung</br> ">}}


## Famiglia
- - -

### Elliott Erwitt

Di Elliott Erwitt abbiamo già parlato e la sua produzione è talmente estesa e interessante che sicuramente ne riparleremo in futuro. Qui presentiamo uno scatto visto nella mostra _Family_ vista al Mudec di Milano qualche mese fa.

{{< figure src="/images/2020/news08/7 erwitt.jpeg" caption="⬆︎ Elliott Erwitt, New York, 1953</br> ">}}

Se c'è una foto che racconta l'intensità dei rapporti umani e, nello specifico, dell'amore fra madre e figlie, beh, è questa. Qui Lucienne, la prima moglie di Erwitt, guarda in uno stato di adorazione sua figlia Jennifer.


## Virtual photography
- - -

### Cristiano Bonora

Introduciamo qui un nuovo ambito dell'arte fotografica: la _Virtual Photography_. Ovvero, l'arte di prendere scatti _dentro_ i videogiochi, dentro l'ambiente di gioco. Non ci sono quindi macchine fotografiche e obiettivi ma c'è comunque la necessità di gestire l'inquadratura, la luce... di raccontare una storia.

Cristiano Bonora è il creatore di [Vertical Gaming Photography](https://www.verticalgamingphotography.com/) dove ci sono diverse _gallery_ dedicate a molti videogiochi, fra i quali anche _The last of us parte seconda_.

{{< figure src="/images/2020/news08/8 bonora.jpeg" caption="⬆︎ Cristiano Bonora, _The last of us parte seconda_, 2020</br> ">}}

Le emozioni di queste foto emergono come nelle foto _vere_ e alcune composizioni e giochi di luce sono notevoli. In questo scatto, Ellie, la protagonista del gioco, si porta le mani al viso per la felicità di trovarsi in un parco con ricostruzioni di dinosauri.

In questo video, Cristiano Bonora è intervistato da [Francesco Fossetti di Everyeye](https://www.youtube.com/watch?v=SutBVuYPre8) e parla della _virtual photography_.


## Gruppi paramilitari
- - -

### Alfredo Bosco

Nel futuro distopico di _The last of us_ la specie umana si è divisa in clan e si sono costituiti gruppi paramilitari che sparano a vista su chiunque sia _diverso_ o parte di un altro clan.

Questo accade anche nel nostro mondo. Ad esempio in Messico, nello stato di Guerrero, da dove Alfredo Bosco ha realizzato un bel reportage che ritroveremo anche nella puntata dedicata al _Visa pour l'image_ di Perpignan.
In questi villaggi la gente comune deve armarsi per combattere le bande criminali.

{{< figure src="/images/2020/news08/9 bosco.jpeg" caption="⬆︎ Alfredo Bosco, 2019</br> ">}}

</br>

- - -

# Grazie!

Grazie di aver ascoltato questo episodio. Alla prossima!

</br>

<!--
- - -
### Contributi audio


In questa puntata delle Fotonews abbiamo anche dei contributi audio, tutti reperibili in forma integrale su Youtube.

* un brano tratto dal discorso _The ballot or the bullet_ di **Malcom X**, 1964 - <a target="blank" href="https://www.youtube.com/watch?v=GML1ketVPmU">link</a>.</br>
Il testo integrale del discorso è stato anche pubblicato in diversi libri. Io l'ho ritrovato in _I diritti dei neri d'America_, Martin Luther King, Malcom X con una prefazione di Vittorio Zucconi, allegato nel 2011 a l'Espresso per la collana _La forza delle parole: le speranze di un secolo nei discorsi dei protagonisti_.

* il racconto di **Elizebeth Eckford**, una dei 9 ragazzi neri della Little Rock Central High School nel 1957 - <a target="blank" href="https://www.youtube.com/watch?v=CAPOvdOEYE8">link</a>

* il racconto di **Ruby Bridges**, bambina di 6 anni che ha interrotto la segregazione nelle scuole elementari di New Orleans nel 1960 - <a target="blank" href="https://www.youtube.com/watch?v=lyRH_LK8v5c">link</a>
</br>

-->


<!--
- - -

### Citazioni


- Fabrizio Gatti, con le immagini di Massimo Sestini, _Dimmi dove sei_, National Geographic Italia, giugno 2019

Le voci fuori campo sono tratte dal trailer del documentario di National Geographic Channel diretto da Jesús Garcés Lambert andato in onda il 20 giugno 2019 su Sky e poi boh.
</br>
-->

<!--
## Errata corrige
- - -


Nel podcast, dico che Raqqa è in Iraq mentre invece è in Siria.

</br>
-->


<!--
- - -

### Altri link

- La puntata di **Be My Diary** di Rossella Pivanti citata nell'episodio è ascoltabile a questo (<a target="blank" href="https://www.spreaker.com/user/bemydiary/bmd-s02e10-finito">link</a>)

-->

## Credits per l'episodio
- - -

### foto

La foto di copertina dell'articolo è presa da uno scatto promozionale del videogioco _The last of us parte seconda_ di Naughty Dog, 2020.

La copertina del podcast è un frame catturato dal gioco _The last of us parte seconda_

<!--
 e dell'episodio del podcast è di **Mike Von** via Unsplash (-> <a target="blank" href="https://unsplash.com/photos/wLY9bHf-KUU">link</a>)
-->

### musica

La canzoni dell'episodio hanno la voce di **Cara Rainer**. La prima con la musica di **Humble Hey** (_Give Me_). La seconda con **Gamma Skies** con _I Bet You’re Cold_). Arrivano da [Epidemic Sound](https://www.epidemicsound.com/).

</br>


- - -

# Fair use

In questo sito si seguono le regole del **Fair use** vigenti in America per l'utilizzo di immagini di proprietà di terzi. Spiego meglio [qui](/static_page/fair_use/)
